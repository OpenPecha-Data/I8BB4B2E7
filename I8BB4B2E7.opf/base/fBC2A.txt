༑་ཡང་རབ་འབྱོར་དེ་བཞིན་གཤེགས་པའི་བཟོད་པའི་ཕ་རོལ་ཏུ་ཕྱིན་པ་གང་ཡིན་པ་དེ་ཉིད་ཕ་རོལ་ཏུ་ཕྱིན་པ་མེད་དོ་༑༑་དེ་ཅིའི་ཕྱིར་ཞེ་ན་༑་རབ་འབྱོར་གང་གི་ཚེ་ཀ་ལིང་ཀའའི་རྒྱལ་པོས་ངའི་ཡན་ལག་དང་ཉིང་ལག་རྣམ་པར་བཅད་པར་གྱུར་པཨ་དེའི་ཚེ་ང་ལ་བདག་ཏུ་འདུ་ཤེས་སམ་༑་སེམས་ཅན་དུ་འདུ་ཤེས་སམ་༑་སྲོག་ཏུ་འདུ་ཤེས་
སམ་༑་གང་ཟག་ཏུ་འདུ་ཤེས་ཀྱང་མཨ་བྱུང་ལ་༑་ང་ལ་འདུ་ཤེས་ཅི་ཡང་མེད་ལ་འདུ་ཤེས་མེད་པར་གྱུར་པ་ཡང་མ་ཡིན་པའི་ཕྱིར་རོ་༑༑་དེ་ཅིའི་ཕྱིར་ཞེ་ན་༑རབ་འབྱོར་གལ་ཏེ་དེའི་ཚེ་ང་ལ་བདག་ཏུ་འདུ་ཤེས་བྱུང་ན་དེའི་ཚེ་གནོད་སེམས་ཀྱི་འདུ་ཤེས་ཀྱང་འབྱུང་ལ་༑་སེམས་ཅནདུ་འདུ་ཤེས་པ་དང་༑་སྲོག་ཏུ་འདུ་ཤེས་པ་དང་༑་གང
་ཟག་ཏུ་འདུ་ཤེས་པ་བྱུང་ན་དེའི་ཚེ་གནོད་སེམས་ཀྱི་འདུ་ཤེས་ཀྱནག་འབྱུང་བའི་ཕྱིར་རོ་༑༑་རབ་འབྱོར་ངས་མངོན་པར་ཤེས་ཏེ་༑་འདས་པའི་དུས་ན་ང་ཚེ་རབས་ལྔ་བརྒྱར་བཟོད་པར་སྨྲ་བཞེས་བྱ་བའི་དྲང་སྲོང་དུ་གྱུར་པ་དེ་ན་ཡང་ང་ལ་བདག་ཏུ་འདུ་ཤེས་མ་བྱུང་༑་སེམས་ཅན་དུ་འདུ་ཤེས་པ་དང་༑་སྲོག་ཏུ་འདུ་ཤེས་པ་དང་༑་ག
ང་ཟག་ཏུ་འདུ་ཤེས་པ་མ་བྱུང་ངོ་༑༑་རབ་འབྱོར་དེ་ལྟ་བས་ན་བྱང་ཆུབ་སེམས་དཔའ་སེམས་དཔའ་ཆེན་པོས་འདུ་ཤེས་ཐམས་ཅད་རྣམ་པར་སྤངས་ཏེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་བྱའོ་༑༑་གཟུགས་ལ་མི་གནས་པར་སེམས་བསྐྱེད་པར་བྱའོ་༑་༑་སྒྲ་དང་༑་དྲི་དང་༑་རོ་དང་༑་རེག་བྱ་དང་༑་ཆོས་ལའང་མི་
གནས་པར་སེམས་བསྐྱེད་པར་བྱའོ་༑་༑་ཆོས་མེད་པ་ལའང་མི་གནས་པར་སེམས་བསྐྱེད་པར་བྱའོ་༑་༑་ཅི་ལའང་མི་གནས་པར་སེམས་བསྐྱེད་པཨར་བྱའོ་༑༑་དེ་ཅིའི་ཕྱིར་ཞེ་ན་༑་གནས་པ་གང་ཡིན་པ་དེ་ཉིད་མི་གནས་པའི་ཕྱིར་ཏེ་༑་དེ་བས་ན་དེ་བཞིན་གཤེགས་པས་འདིསྐད་དུ་༑་བྱང་ཆུབ་སེམས་དཔས་མི་གནས་པར་སྦྱིན་པ་སྦྱིན་པར་བྱའོ་ཞ
ེས་གསུངས་སོ་༑

