༑་དེ་ནས་ཚེ་དང་ལྡན་པ་རབ་འབྱོར་ཆོས་ཀྱི་ཤུགས་ཀྱིས་མཆི་མ་ཕྱུང་སྟེ་༑་དེས་མཆི་མ་ཕྱིས་ནས་བཅོམ་ལྡན་འདས་ལ་འདིསྐད་ཅེས་གསོལ་ཏོ་༑༑་འདི་ལྟར་ཆོས་ཀྱི་རྣམ་གྲངས་འདི་དེ་བཞིན་གཤེགས་པས་གསུངས་པ་ནི་བཅོམ་ལྡན་འདས་ངོ་མཚར་ཏོ་༑་༑བདེ་བར་གཤེགས་པ་ངོ་མཚར་ཏོ་༑་༑་བཅོམ་ལྡན་འདས་བདག་གི་ཡེ་ཤེས་སྐྱེས་ཚུན་ཆད་
བདག་གིས་ཆོས་ཀྱི་རྣམ་གྲངས་འདི་སངོན་ནམ་ཡང་མ་ཐོས་སོ་༑༑་བཅོམ་ལྡན་འདས་མདོ་བཤད་པ་འདི་ལ་གང་དག་ཡང་དག་པར་འདུ་ཤེས་བསྐྱེད་པར་འགྱུར་བའི་སེམསཅན་དེ་དག་ནི་ངོ་མཚར་རབ་དང་ལྡན་པར་འགྱུར་རོ་༑་༑་དེ་ཅིའི་སླད་དུ་ཞེ་ན་༑་བཅོམ་ལྡན་འདས་ཡང་དག་པར་འདུ་ཤེས་པཨ་གང་ལགས་པ་དེ་ཉིད་འདུ་ཤེས་མ་མཆིས་པའི་སླད་དུ་
སྟེ་༑་དེ་བས་ན་ཡང་དག་པར་འདུ་ཤེས་ཡང་དག་པར་འདུ་ཤེས་ཞེས་དཨེ་བཞིན་གཤེགས་པས་གསུངས་སོ་༑

