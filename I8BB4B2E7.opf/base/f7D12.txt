བདག་གིས་ཇི་ཙམ་སེམས་ཅན་དུ་བསྡུ་བར་བསྡུས་པ་སྒོ་ང་ལས་སྐྱེས་པའམ་༑་མངལ་ནས་སྐྱེས་པའམ་༑་དྲོད་གཤེར་ལས་སྐྱེས་པའཨམ་༑་བརྫུས་ཏེ་སྐྱེས་པའམ་༑་གཟུགས་ཅན་ནམ་༑་གཟུགས་མེད་པའམ་༑འདུ་ཤེས་ཅན་ནམ་༑་འདུ་ཤེས་མེད་པའམ་༑་འདུ་ཤེས་མེད་འདུ་སཧེས་མེད་མིན་ནམ་༑་སེམས་ཅན་གྱི་ཁམས་ཇི་ཙམ་སེམས་ཅན་དུ་གདགས་པས་བཏགས་
པ་དེ་དག་ཐམས་ཅད་ཕུང་པོ་ལྷག་མ་མེད་པའི་མཡ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདའོ་༑༑་དེ་ལྟར་སེམས་ཅན་ཚད་མེད་པ་ཡོངས་སུ་མྱ་ངན་ལས་འདསཀྱང་སེམས་ཅན་གང་ཡང་ཡོངས་སུ་མྱ་ངན་ལས་འདས་པར་གྱུར་པ་མེད་དོ་སྙམ་དུ་སེམས་བསྐྱེད་པར་བྱའོ་༑༑་དེ་ཅིའི་ཕྱིར་ཞེ་ན་༑་རབ་འབྱོར་གལ་ཏེ་བྱང་ཆུབ་སེམས་དཔའ་
སེམས་ཅན་དུ་འདུ་ཤེས་འཇུག་ན་༑་དེ་བྱང་ཆུབ་སེམས་དཔའ་ཞེས་མི་བྱ་བའི་པཧྱིར་རོ་༑༑་དེ་ཅིའི་ཕྱིར་ཞེ་ན་༑་རབ་འབྱོར་གང་སེམས་ཅན་དུ་འདུ་ཤེས་འཇུག་གམ་༑་སྲོག་ཏུ་འདུ་ཤེས་སམ་༑་གང་ཟག་ཏུ་འདུ་ཤེས་འཇུག་ན་དེ་བྱང་ཆུབ་སེམས་དཔའ་ཞེས་མི་བྱ་བའི་ཕྱིར་ཏེ་༑

