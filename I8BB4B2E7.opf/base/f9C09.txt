༑་འདི་སྐད་བདག་གིས་ཐོས་པ་དུས་གཅིག་ན་༑་བཅོམ་ལྡན་འདས་མཉན་དུ་ཡོད་པ་ན་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སབཡིན་གྱི་ཀུན་དགའ་ར་བ་ན་༑་དགེ་སློང་སྟོང་ཉིས་བརྒྱ་ལྔ་བཅུའི་དགེ་སློང་གི་དགེ་འདུན་ཆེན་པོ་དང་༑་བྱང་ཆུབ་སེམས་དཔའ་སེམས་དཔའ་ཆེན་པོ་རབ་ཏུ་མང་པོ་དང་ཐབས་ཅིག་ཏུ་བཞུགས་ཏེ་༑དེ་ནས་བཅོ
མ་ལྡན་འདས་སྔ་དྲོའི་དུས་ཀྱི་ཚེ་ཤམ་ཐབས་དང་ཆོས་གོས་སྐུ་ལ་གསོལ་ཏེ་༑་ལྷུང་བཟེད་བསྣམས་ནས་༑་མཉན་ཡོད་ཀྱི་གྲོང་ཁྱེར་ཆེན་པོར་བསོད་སྙོམས་ཀྱི་ཕྱིར་ཞུགསསོ་༑༑་དེ་ནས་བཅོམ་ལྡན་འདས་མཉན་ཡོད་ཀྱི་གྲོང་ཁྱེར་ཆེན་པོར་བསོད་སྙོམས་ཀྱི་ཕྱིར་གཤེགས་ནས་བསོད་སྙོམས་ཀྱི་ཞལ་ཟས་མཇུག་ཏུ་གསོལ་ཏེ་༑་ཞལ་ཟས་ཀྱ
ི་བྱ་བ་མཛད་༑་ལྷུང་བཟེད་དང་ཆོས་གོས་བཞག་ནས་༑་ཞལ་བསིལ་ཏེ་༑་གདན་བཤམས་པ་ལ་སཀཡིལ་མོ་ཀྲུང་བཅས་ནས་སྐུ་དྲང་པོར་བསྲང་སྟེ་༑་དྲན་པ་མངོན་དུ་བཞག་ནས་བཞུགས་སོ་༑༑་དེ་ནས་དགེ་སློང་མང་པོ་བཅོམ་ལདན་འདས་ག་ལ་བ་དེར་དོང་སྟེ་ལྷགས་ནས་༑་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་༑་བཅོམ་ལྡན་འདས་ལ་ལན་
གསུམ་བསྐོར་བ་བྱས་ནས་ཕྱོགས་གཅིག་ཏུ་འཁོད་དོ་༑

