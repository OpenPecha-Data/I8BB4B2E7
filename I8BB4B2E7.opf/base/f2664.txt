༑་རབ་འབྱོར་འདི་ཇི་སྙམ་དུ་སེམས་༑་ཤར་ཕྱོགས་ཀྱི་ནམ་མཁའི་ཚད་གཟུང་བར་སླའམ་༑རབ་འབྱོར་གྱིས་གསོལ་བ་༑་བཅོམ་ལྡན་འདས་༑་དེ་ནི་མ་ལགས་སོ་༑༑་བཅོམ་ལྡན་འདས་ཀྱིས་བཀའ་སྩལ་བ་༑་དེ་བཞིན་དུ་ལྷོ་དང་༑་ནུབ་དང་༑་བྱང་དང་༑་སྟེང་དང༑་འོག་གི་ཕྱོགས་དང་༑་ཕྱོགས་མཚམས་དང་༑་ཕྱོགས་བཅུའི་ནམ་མཁའི་ཚད་གཟུང་བར་སླའ
མ་༑རབ་འབྱོར་གྱིས་གསོལ་བ་༑་བཅོམ་ལྡན་འདས་དེ་ནི་མ་ལགས་སོ་༑༑་བཅོམ་ལྡན་འདས་ཀྱིས་བཀའ་སྩལ་བ་༑་རབ་འབྱོར་༑་དེ་བཞིན་དུ་བྱང་ཆུབ་སེམས་དཔའ་གང་མི་གནས་པར་སྦྱིན་པ་སྦྱིན་པ་དེའི་བསོད་ནམས་ཀྱི་ཕུང་པོ་ཡང་ཚད་གཟུང་བར་སླ་བ་མ་ཡིན་ནོ་༑༑་རབ་འབྱོར་འདི་ཇི་སྙམ་དུ་སེམས་༑་མཚན་ཕུན་སུམ་ཚོགས་པས་དེ་བཞིན་ག
ཤེགས་པར་བལྟའམ་༑རབ་འབྱོར་གྱིས་གསོལ་བ་༑་བཅོམ་ལྡན་འདས་དེ་ནི་མ་ལགས་ཏེ་༑་མཚན་ཕུན་སུམ་ཚོགས་པས་དེ་བཞིན་གཤེགས་པར་མི་བལྟའོ་༑༑་དེ་ཅིའི་སླད་དུ་ཞེ་ན་༑་དེ་བཞིན་གཤེགས་པས་མཚན་པཧུན་སུམ་ཚོགས་པར་གང་གསུངས་པ་དེ་ཉིད་མཚན་ཕུན་སུམ་ཚོགས་པ་མ་མཆིས་པའི་སླད་དུའོ་༑༑་དེ་སྐད་ཅེས་གསོལ་བ་དང་༑་བཅོམ་ལྡན་འ
དས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ་༑༑་རབ་འབྱོར་ཅི་ཙམ་དུ་མཚན་ཕུན་སུམ་ཚོགས་པ་དེ་ཙམ་དུ་རྫུན་ནོ་༑༑་ཅི་ཙམ་དུ་མཚན་ཕུན་སུམ་ཚོགས་པ་མེད་པ་དེ་ཙམ་དུ་མི་རྫུན་ཏེ་༑དེ་ལྟར་དེ་བཞིན་གསཧེགས་པ་ལ་མཚན་དང་༑་མཚན་མེད་པར་བལྟའོ་༑

